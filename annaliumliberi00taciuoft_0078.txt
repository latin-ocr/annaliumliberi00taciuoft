70 CORNELII TACJTJ ANNALJUM [A. uc. 767.

piaculum furoris ; nec aliter posse placari commilitonum ma-
nes, quam si pectoribus impiis honesta vulnera accepissent.
sequitur ardorem militum Caesar iunctoque ponte tramittite
duodecim milia e legionibus, sex et viginti socias cohor-

5 tis, octo equitum alas, quarum ea seditione intemerata mo·

destia fuit.
50. Laeti neque procul Germani agitabant, dum iustitio
, ob amissum Augustum, post discordiis attinemur. at Roma- 2
nus agmine propero silvam Caesiam limitemque a Tiberio
10 coeptum scindit, castra in limite locat, frontem ac tergum
vallo, latera concaedibus munitus. inde saltus obscuros per· 3
meat consultatque ex duobus itineribus breve et solitum
sequatur an inpeditius et intemptatum eoque hostibus incau-
tum. delecta longiore via cetera adcelerantur: etenim 4
¹5 attulerant exploratores sestam eam Germanis noctem ac sol-
lemnibus epulis ludicram. Caecina cum expeditis cohortibus 5
praeire et obstantia silvarum amoliri iubetur: legiones mo-
dico inteivallo sequuntur. iuvit nox sideribus inlustris, ven· 6
tumque ad vicos Marsorum et circumdatae stationes strjttis
20 etiam tum per cubilia propterque mensas, nullo metu, non
antepositis vigiliis: adeo cuncta incuria disiecta erant neque 7
belli timor, ac ne pax quidem nisi languida et soluta inter
temulentos,
51. Caesar avidas legiones, quo latior populatio foret,
²5 quattuor in cuneos dispertit; quinquaginta milium spatium
ferro flammisque pervastat. non sexus, non aetas miseratio· 2
nem attulit: profana simul et sacra et celeberrimum illis gen-
tibus templum quod Tamfanae vocabant solo aequantur. sine 3
vulnere milites, qui semisomnos, inermos aut palantis cecide-
30 rant. excivit ea caedes Bructeros, Tubantes, Usipetes; sal-4
tusque per quos exercitui regressus insedere. quvod gnarum
duci, incessitque itineri et proelio. pars equitum et auxiliariae 5
cohortes ducebant, mox prima legio, et mediis impedimentis

